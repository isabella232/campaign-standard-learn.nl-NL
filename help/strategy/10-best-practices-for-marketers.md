---
title: Tien best practices voor succes met Adobe Campaign voor marketeers
description: Leer de tien best practices om Adobe Campaign-gebruikers te helpen de transformatie van de digitale consument en een betere ervaring voor hun klanten te ontgrendelen en te versnellen.
doc-type: article
role: User
level: Beginner
kt: 11779
last-substantial-update: 2023-01-31T00:00:00Z
source-git-commit: 08eeecb52fc3a108d83ffd47bf3e7648dfaf20a6
workflow-type: ht
source-wordcount: '0'
ht-degree: 100%

---


# Tien best practices voor succes met [!DNL Adobe Campaign] voor marketeers

Christian Klimczyk is een zelfbenoemde &quot;Adobe Nerd&quot; met zeven jaar [!DNL Adobe Experience Cloud]-expertise, voornamelijk gericht op [!DNL Adobe Campaign]. Als eigenaar van het Adobe-platform voor een groot CPG-bedrijf gebruiken Christian en zijn team [!DNL Campaign] voor alle communicatie en interacties met consumenten. Ze coördineren en beheren naadloos strenge wettelijke vereisten en multi-channel marketingcampagnes voor consumenten via direct mail, e-mail en sms/mms.

In dit artikel deelt Christian zijn best practices om Adobe Campaign-gebruikers te helpen de digitale transformatie van de consument en een betere ervaring voor hun klanten te ontgrendelen en te versnellen.


## 1. Stel een overkoepelend, samenhangend marketing- en leveringsplan op.

De eerste stap om uw succes met [!DNL Adobe Campaign] te garanderen is uw tools en klantverwachtingen te begrijpen, en dat geldt voor elk type marketing. Definieer en begrijp duidelijk de kanalen die u gebruikt om contact op te nemen met uw consumenten, weet wanneer u die kanalen moet gebruiken en waarom.

Adobe Campaign is een flexibele tool waarmee u communicatie op vele manieren kunt uitvoeren en orkestreren. [De helft van de klanten gebruikt tijdens elk kooptraject drie tot vijf kanalen](https://www.mckinsey.com/capabilities/operations/our-insights/redefine-the-omnichannel-approach-focus-on-what-truly-matters). Om het volledige potentieel van uw platform te benutten en uw klanten aan te spreken is het dus essentieel om deze kanalen van tevoren te begrijpen en een plan te hebben voor het gebruik.

## 2. Documenteer en begrijp uw klantgegevens.

Volgens een [Hubspot-onderzoek](https://www.linkedin.com/pulse/customer-segmentation-effective-b2b-business-industry-sabreen) hadden gesegmenteerde campagnes 14,31% hogere openingspercentages en 101% meer clicks dan niet-gesegmenteerde campagnes. E-mailmarketeers die hun doelgroep segmenteerden voordat ze campagne voerden, verklaarden dat de gegenereerde inkomsten tot 760% waren gestegen.

In Adobe Campaign kunt u segmentatie snel en eenvoudig orkestreren. Om dit proces te stroomlijnen en te vergemakkelijken moeten campagneoperators en marketeers echter een gedocumenteerd begrip hebben van hun onderliggende gegevens bij het ontwerpen en aanvragen van een campagneopbouw en -uitvoering. Het is essentieel dat u uw huidige gegevens begrijpt en weet hoe u kunt anticiperen op de gegevens die u nodig kunt hebben wanneer u samenwerkt met beheerders en ontwikkelaars die uw [!DNL Campaign]-instantie ondersteunen.

Uw campagnes zijn slechts zo goed als de onderliggende datastructuren die ze ondersteunen. Het kennen en documenteren van deze gegevensstructuur helpt ook als zich problemen voordoen bij het integreren van platforms of het overschakelen naar een consumentengegevensplatform

## 3. Plan de timing van uw campagnes.

Net als uw klanten hebt u een dagelijkse routine. Het verzenden en orkestreren van uw campagnes moet in overeenstemming zijn met dit ritme. Anders bereikt u uw klanten mogelijk niet, aangezien [85% van de verzonden e-mails niet wordt geopend en in 98% van de verzonden e-mails niet wordt doorgeklikt](https://www.validity.com/resource-center/state-of-email-2021/).

Als uw klanten bijvoorbeeld &#39;s ochtends op hun telefoon kijken voor de beste deals, overweeg dan om hun een promotie te sms&#39;en. Als ze &#39;s nachts op zoek zijn naar de volgende populaire trend, overweeg dan om een vervolgmail te sturen met een promotiecode voor gratis verzending. Het is ook belangrijk om de heatmap-tool in [!DNL Campaign] te gebruiken om bij te houden wanneer uw workflows en verzendingen worden uitgevoerd. Het coördineren en faciliteren van communicatie tussen meerdere merken kan een uitdaging zijn. Het is van onschatbare voor de algehele stabiliteit en kracht van uw boodschap en campagne waarde om [het ritme, de cadans en de timing van uw e-mails in de gaten te houden en te kennen](https://experienceleaguecommunities.adobe.com/t5/adobe-campaign-classic-blogs/predictive-send-time-optimization-with-adobe-campaign/ba-p/561554).

## 4. Gebruik personalisatie waar dat belangrijk is.

Tegenwoordig verwachten consumenten een zekere mate van personalisatie in de berichten die ze ontvangen. [80% van de klanten zal waarschijnlijk meer kopen van een merk dat persoonlijke ervaringen biedt](https://us.epsilon.com/power-of-me). Hun naam in de onderwerpregel is geweldig. Personalisatie kan echter veel verder gaan. U kunt de producten opnemen die ze hebben bekeken, ze in contact brengen met vergelijkbare producten of een geïntegreerde ervaring en look-and-feel van uw merk steeds verder versterken. Elk klein detail telt en stimuleert betrokkenheid en de openingspercentages van uw berichten.

## 5. Zorg voor een gezonde voorraad van creatieve assets.

Creatieve assets zijn de brandstof die uw effectieve en goed geoliede campagnemotor van brandstof voorziet. Hoe succesvoller u bent in het bereiken van uw consumenten, en hoe meer u uw marketingprocessen opschaalt en ontwikkelt, hoe meer creatieve content u nodig hebt. Consumenten verwachten dit.

U bent slechts zo snel als de volgende levering die uw team kan configureren. Dat vereist vaak nieuwe en spannende content. [!DNL Adobe Campaign] maakt het configureren van sjablonen en het ontvangen en voorbereiden van deze leveringen eenvoudig. Een gezonde stroom van creativiteit is echter van cruciaal belang, aangezien volgens een [Litmus-rapport](https://www.litmus.com/resources/state-of-email/) 58% van de marketeers opmerkte dat het twee weken of langer kost om één e-mailcampagne te maken.

## 6. Lidmaatschappen en voorkeuren begrijpen en beheren

Het beheren en onderhouden van lidmaatschapsvoorkeuren kan snel verwarrend worden, met verschillende risiconiveaus tot gevolg. Negen op de tien consumenten geven aan dat een negatieve ervaring ervoor zorgt dat ze in de toekomst minder geneigd zijn om bij een merk te winkelen, zoals het verzenden van een verkeerd bericht via een kanaal waarop ze niet reageren. Op grotere schaal kunt u worden blootgesteld aan regelgevings- en nalevingsrisico&#39;s en boetes.

Zorg dat u vooraf een strategie hebt voor het beheren van opt-ins en het cultiveren van dit steeds evoluerende ecosysteem door deskundig gebruik van [!DNL Adobe Campaign] en andere marketingtechnologietools. Dit is vaak een van de grootste succescijfers van campagnes, dus een zorgvuldige planning is van onschatbare waarde naarmate uw campagnestrategie groeit en zich ontwikkelt.

## 7. Leverbaarheid begrijpen en plannen

_Leverbaarheid_ lijkt vaak een mystiek en ingewikkeld concept. Een belangrijke onderliggende regel van leverbaarheid is strategische planning. Het &#39;opwarmen&#39; van IP-adressen en het opbouwen van een goede reputatie kost tijd. Die reputatie kan snel worden aangetast, waardoor eventuele schade moeilijk te herstellen valt. Het is zelfs zo dat **een op de zes e-mails de inbox niet bereikt**.

Leverbaarheidsproblemen kunnen optreden door meerdere technische factoren of door problemen met manier waarop consumenten op uw marketing reageren. Door rekening te houden met [leverbaarheid](https://business.adobe.com/nl/products/campaign/email-deliverability.html) bij het samenstellen en uitvoeren van campagnes en in het retrospectieve proces kunt u een gezonde en stabiele omgeving behouden en klanten positieve ervaringen blijven bieden.

## 8. Een retrospectief proces voor de campagne plannen en ontwikkelen

Hoe druk u het ook hebt met het publiceren en orkestreren van campagnes, het is vaak net zo krachtig, of krachtiger, om te bekijken wat u hebt bereikt en de processen en segmentatie van uw campagnes opnieuw te evalueren. Plan elke twee tot vier weken een terugblik op de campagne, afhankelijk van de schaal en snelheid van uw campagne-uitvoeringen.

Het maken van een sjabloon met vragen kan helpen bij het voeren van grondige en doordachte gesprekken over het verbeteren van de doorlooptijden van campagnes, advertentiemateriaal of segmentatie tussen vele andere onderwerpen. Soms kunt u alleen verbeteren en sneller worden als u leert van wat u eerder hebt uitgevoerd.

## 9. Testen en herhalen

Wanneer u nieuwe dingen probeert, gaat dat niet altijd de eerste keer goed. Het testen en herhalen van uw processen en tactieken is dus van cruciaal belang. Probeer een groep klanten die niet kansrijk is of een die een goede match kan zijn. Zet uw creativiteit in. Probeer een nieuwe call-to-action. Veranderen om te veranderen is niet productief, maar veel kleine en precieze experimenten in de loop van de tijd kunnen leiden tot potentieel grote toekomstige winsten voor u en uw klanten.

## 10. Zo wendbaar mogelijk blijven

De markt blijft veranderen en beweegt steeds sneller. Het is essentieel om uw campagneteams aan te moedigen zo licht en flexibel mogelijk te blijven. Zo kunt u concurreren en blijven voldoen aan groeiende klantverwachtingen.

[35% van de leiders op het gebied van digitale marketing gelooft dat de grootste uitdagingen binnen hun organisatie ontstaan](https://www.gartner.com/en/newsroom/press-releases/gartner-says-35--of-digital-marketing-leaders-believe-the-bigges). Om dit te bereiken traint u op een paar verschillende platforms, vergroot u uw begrip van gegevensstromen en -structuur of andere Adobe-oplossingen, en maakt u noodplannen voor campagnes. Deze mentaliteit kan op veel manieren worden bereikt, maar een algeheel streven naar flexibiliteit en planning is cruciaal voor het behalen van succes op korte en lange termijn.
